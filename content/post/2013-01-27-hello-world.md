---
author: dimitar_kalinkov
title: "Lorem ips... или по-скоро 'Здравей Свят!'"
date: 2013-01-27T00:00:00+02:00
draft: false
categories:
- Other
tags:
- Other
#url: /2013/01/27/hello-world
---

Lorem ipsum dolor sit amet, consectetur adipiscing elit... оп (oppan Gangnam style), мисля че нещо обърках. Тестовете трябваше да са свършили и това вече да бъде офиалният първи пост на моя първи блог... моето **"Здравей Свят!"**, което се появява в мрежата след няколко часа редактиране на PHP код, издирване и променяне на вече съществуващи CSS файлове (нека не забравяме и времето, което ми отне да напиша тази статия). В последствие осъзнах, че не е нужно да отделям толкова време за писане и редактиране на кода на **Wordpress**, след като си има плъгини, който правят всичко автоматично само с 1 клик... Но кой да знае... **БЕЛЕЖКА!** Първо питай, после удряй!

Та, така... Здравей и на теб, ти който си се излъгал да кликнеш върху нещо отвеждащо те до тук. Не се безпокой, тук е супер яко... От къде знам ли? Не за друго, ама аз на лоши места не се появям. Та... малко за мен! Казвам се Димитър Калинков, на 19 години от Димитровград (точно така - Димитър от Димитровград). Там завърших **ПМГ "Иван Вазов"**, а сега уча във ФМИ (Факултет по математика и информатика) на **Софийския Университет, 1 курс Информатика**. Междувременно ходя на лекции за добиване на допълнителни знания и опит в **академията на телерик**. С програмиране се занимавам от 6 клас, като тогава започнах с **HTML** и **CSS**, след това преминах на **C/C++, PHP, SQL, JavaScript** и сега със **C#** и **PHP MVC**. Имам познания и по Photoshop, 3DS Max и видео обработка.

Нещо по-лично... Обичам дългите разходки по плажа, да наблюдавам красивите залези, всички книги и филми от поредицата Twilight и естествено Justin Bieber :D :D :D. Шегувам се, разбира се!

Та... очаква се да продължавам да блогвам колкото се може по-често. Надявам се да са все интересни неща свързани с програмирането и IT света, а и не само. Така че stick around.
